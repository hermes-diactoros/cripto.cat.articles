<!DOCTYPE html>
<html>
	<head>
		<meta charset="utf-8">
		<meta name="viewport" content="width=device-width, initial-scale=1">
		<title>Evidència de Censura a Internet durant el Referèndum d'Independència de Catalunya — OONI</title>
		<link rel="stylesheet" href="https://maxcdn.bootstrapcdn.com/font-awesome/4.7.0/css/font-awesome.min.css">
		<link rel="stylesheet" href="https://cdnjs.cloudflare.com/ajax/libs/bulma/0.5.3/css/bulma.min.css">
	</head>
	<body>
	<section class="header">
		<br>
		<div class="container">
			<h1 class="title"><a href="https://cripto.cat">cripto.cat</a></h1>
			<h3 class="subtitle">per una vida digital lliure i anònima</h3>
		</div>
	</section>
	<hr>
		<section class="section">
			<div class="container content">
				<h1 class="title">Evidència de Censura a Internet durant el Referèndum d'Independència de Catalunya</h1>
				<h5 class="subtitle">Tord Lundström (Virtual Road), Maria Xynou (OONI), 2017-10-03 00:00:00 +0000 UTC</h5>
				<hr>
				<p>
<p>Fa dos dies, Catalunya va celebrar un <a href="http://time.com/4951665/catalan-referendum-2017/">referèndum</a> d'independència en relació a Espanya. Mentre el món espera a veure què passa, publiquem aquest article per compartir <a href="https://api.ooni.io/files/by_country/ES">evidència</a> d'accions de censura recents que van tenir lloc durant i fins el dia del referèndum.</p>
<p>Confirmem <strong>el bloqueig de com a mínim 25 llocs web relacionats amb el referèndum a Catalunya</strong> a través de manipulació de DNS i bloqueig HTTP, basant-nos en <a href="https://explorer.ooni.torproject.org/country/ES">mesuraments de la xarxa recollides per l’OONI</a> a tres xarxes locals. La informació capturada per l’OONI demostra que aquests llocs web van estar bloquejats cada dia des de (com a mínim) el 25 de Setembre de 2017 (quan començaren les proves de xarxa) fins al dia del referèndum, l'1 d’Octubre de 2017.</p>

<h3 class="title">Referèndum d’Independència de Catalunya</h3>

<p>Els catalans tenen el seu propi idioma i identitat cultural, tot i formar part d’Espanya. El seu president Carles Puigdemont <a href="https://www.theguardian.com/world/2017/sep/21/why-do-some-catalans-want-independence-and-what-is-spains-view">argumenta</a> que tenen el dret moral, cultural, econòmic i polític a l’autodeterminació. En els últims anys, el moviment independentista Català s’ha enfortit, especialment a la llum de la crisi econòmica Espanyola. Força partidaris de l’independentisme <a href="https://www.economist.com/news/leaders/21729438-there-are-better-ways-referendum-address-regions-legitimate-grievances-catalonias">argumenten</a> que Catalunya ha sigut oprimida durant molt de temps sota el govern central Espanyol, que no reconeix el seu “dret a decidir”.</p>

<p>Catalunya ha buscat més independència autonòmica d’Espanya en diferents ocasions. El 2006, Catalunya celebrà un <a href="https://www.theatlantic.com/international/archive/2017/10/catalonia-referendum/541611/">referèndum per modificar l’Estatut d’Autonomia de Catalunya</a>, expandint l’autoritat del seu govern regional. Però quatre anys més tard, el Tribunal Constitucional d’Espanya va revisar la llei a demanda del govern Espanyol dirigit pel Partit Popular (PP), modificant i dictant la interpretació de molts dels seus articles, i provocant una <a href="http://www.bbc.com/news/10588494">protesta massiva</a> a Barcelona.</p>

<p>El 9 de Novembre de 2014 (9N), Catalunya celebrà un <a href="http://www.bbc.com/news/world-europe-29982960">referèndum d’autodeterminació</a> no vinculant, on es va preguntar als votants si volien que Catalunya fos un estat, i si volien que aquest estat fos independent. Tot i que <a href="http://www.bbc.com/news/world-europe-29982960">el 80% de vots resultaren a favor</a> de les dues preguntes (encara que la participació fou baixa), el Tribunal Constitucional d’Espanya va considerar el referèndum com a “inconstitucional i nul.” Aquests esdeveniments van obrir el camí cap a l’últim referèndum de Catalunya, però en aquest cas el govern Espanyol ha demostrat menys tolerància.</p>

<p>A dies del referèndum, la policia Espanyola <a href="https://www.theguardian.com/world/2017/sep/20/spain-guardia-civil-raid-catalan-government-hq-referendum-row">intervingué oficines del govern regional Català i arrestà alts funcionaris</a>. També <a href="https://www.theregister.co.uk/2017/09/23/spanish_government_criticized_over_catalan_internet_registry_raid/">intervingueren les oficines del domini d’internet .cat</a>. Dominis associats al referèndum, com <a href="http://referendum.cat/">referendum.cat</a> i <a href="http://ref1oct.cat/">ref1oct.cat</a> han estat confiscats. Però els esdeveniments de censura no es van limitar a dominis .cat. Molta gent a Catalunya <a href="https://www.theguardian.com/world/2017/sep/27/catalans-compare-spain-to-north-korea-after-referendum-sites-blocked">denuncià</a> que l’accés a altres dominis (mirrors) relacionats amb el referèndum de Catalunya també estaven sent bloquejats.</p>

<p>Per assegurar que els votants poguessin participar encara que els seus col·legis electorals <a href="http://cadenaser.com/ser/2017/09/30/politica/1506775623_785036.html">fossin tancats</a> per la policia, el govern de Catalunya anuncià el “cens universal” el matí del referèndum (1-O).  Els votants tingueren la oportunitat d’escollir qualsevol col·legi electoral del país. Però, el sistema central que validava que els votats fossin al cens <a href="https://www.elgrupoinformatico.com/amazon-recibio-una-peticion-para-bloquear-los-servidores-del-referendum-t38919.html">fou tancat per Amazon</a> durant les primeres hores del dia. <a href="https://www.thespainreport.com/articles/1166-170929190146-google-removes-catalan-referendum-app-from-google-play-after-catalan-high-court-issues-take-down-order">Google també ordenà prèviament tancar una app</a> que proveïa informació sobre els col·legis electorals pel referèndum d’independència de Catalunya.</p>

<p>Tot i els intents de bloquejar el procés, servidors alternatius per contar vots van ser desplegats i el referèndum (1-O) es celebrà aquest passat Diumenge. Ciutadans locals van denunciar que van patir dificultats per accedir a internet als col·legis electorals, però no tenim informació per confirmar si es realitzà “throttling” (reducció de velocitat) o apagades.</p>

<p>Segons funcionaris Catalans, <a href="https://www.theguardian.com/world/live/2017/oct/01/catalan-independence-referendum-spain-catalonia-vote-live">el 90% de més de 2.2 mil·lions de vots van ser a favor de la independència</a>. Però, el referèndum va ser accidentat, amb dura violència policial resultant en <a href="http://www.bbc.com/news/world-europe-41461032">centenars de votants ferits</a>. Avui, <a href="http://www.bbc.com/news/av/world-europe-41478754/catalonia-referendum-thousands-protest-spanish-police-violence">mil·lers de persones protesten</a> als carrers de Barcelona en contra de la violència exercida per la policia Espanyola, en resposta a la repressió patida durant el referèndum.</p>

<p>El president de Catalunya <a href="https://www.theguardian.com/world/2017/oct/02/catalan-government-emergency-meeting-spain-independence">demanà a la Comissió Europea que fomentés les mediacions internacionals</a> amb Espanya en quant a la independència de la regió. Madrid manté que el referèndum va ser <a href="https://www.theguardian.com/commentisfree/2017/oct/01/the-guardian-view-on-catalonias-referendum-the-spanish-state-has-lost">il·legal</a> i per tant, el seu resultat nul. Espanya està patint actualment <a href="http://www.bbc.com/news/world-europe-41466619">una de les seves pitjors crisis polítiques</a> en dècades. Fins i tot la societat Catalana està notablement <a href="https://www.theguardian.com/world/2017/sep/19/temperature-climbs-in-spain-as-catalan-question-comes-to-a-head">dividida</a> en la qüestió de la independència.</p>

<p>Reconeixem la delicadesa de l’actual situació política. A partir de <a href="https://api.ooni.io/files/by_country/ES">dades empíriques</a> recollides per membres de l’<a href="https://ooni.torproject.org/install/">OONI Probe</a> a Espanya i Catalunya, volem intentar fomentar el debat públic.</p>


<h3 class="title">Bloqueig de llocs web del referèndum de Catalunya</h3>
<p>Per a recollir dades demostrant que llocs web relacionats amb el referèndum de Catalunya van ser bloquejades, es van executar <a href="https://ooni.torproject.org/install/">proves de l’OONI Probe</a> a Catalunya durant la setmana passada. OONI Probe és <a href="https://github.com/TheTorProject/ooni-probe">programari lliure i gratuït</a> que tothom pot <a href="https://ooni.torproject.org/install/">executar</a> per mesurar el bloqueig de llocs web. Totes les dades de xarxa recollides per l’OONI Probe són immediatament <a href="https://explorer.ooni.torproject.org/world/">publicades</a> per augmentar la transparència de la censura a internet arreu del món.</p>

<p><a href="https://explorer.ooni.torproject.org/country/ES">Dades de l’OONI</a> confirmen que, a data de 25 de Setembre de 2017 (quan començaren les proves), ISP (proveïdors d'internet) locals han bloquejat (com a mínim) 25 llocs web relacionats amb el referèndum de Catalunya i han continuat bloquejant-los el dia del referèndum.</p>

<p>La taula següent recull les mesures de la xarxa obtingudes de tres ISP locals i mostra com i quins llocs web foren <strong>bloquejats l’1 d’Octubre de 2017</strong>, quan es celebrà el referèndum d’independència de Catalunya.</p>


<table class="table">
<thead>
<tr>
<th><strong>Domini</strong></th>
<th><strong>AS12479</strong></th>
<th><strong>AS3352</strong></th>
<th><strong>AS12338</strong></th>
</tr>
</thead>

<tbody>
<tr>
<td>cat.referendum.barcelona</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fcat.referendum.barcelona"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fcat.referendum.barcelona"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fcat.referendum.barcelona"><em>Manipulació de DNS</em></a></td>
</tr>

<tr>
<td>referendum.enricpineda.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.enricpineda.cat"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.enricpineda.cat"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.enricpineda.cat"><em>Manipulació de DNS</em></a></td>
</tr>

<tr>
<td>referendum.legal</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.legal"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.legal"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.legal"><em>Manipulació de DNS</em></a></td>
</tr>

<tr>
<td>referendum.party</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.party"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.party"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.party"><em>Manipulació de DNS</em></a></td>
</tr>

<tr>
<td>referendum.ninja</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.ninja"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.ninja"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.ninja"><em>Manipulació de DNS</em></a></td>
</tr>

<tr>
<td>referendum.love</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.love"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.love"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.love"><em>Manipulació de DNS</em></a></td>
</tr>

<tr>
<td>referendum.fyi</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.fyi"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.fyi"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.fyi"><em>Manipulació de DNS</em></a></td>
</tr>

<tr>
<td>referendum.rip</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.rip"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http%3A%2F%2Fwww.referendum.rip"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.rip"><em>Manipulació de DNS</em></a></td>
</tr>

<tr>
<td>referendum.soy</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.soy"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http%3A%2F%2Fwww.referendum.soy"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.soy"><em>Manipulació de DNS</em></a></td>
</tr>

<tr>
<td>referendum.lol</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.lol"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.lol"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.lol"><em>Manipulació de DNS</em></a></td>
</tr>

<tr>
<td>referendum.voto</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.voto"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.voto"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.voto"><em>Manipulació de DNS</em></a></td>
</tr>

<tr>
<td>referendum.works</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.works"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.works"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.works"><em>Manipulació de DNS</em></a></td>
</tr>

<tr>
<td>referendum.observer</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.observer"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.observer"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.observer"><em>Manipulació de DNS</em></a></td>
</tr>

<tr>
<td>referendum.fun</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendum.fun"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendum.fun"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendum.fun"><em>Manipulació de DNS</em></a></td>
</tr>

<tr>
<td>alerta.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Falerta.cat"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Falerta.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Falerta.cat"><em>No bloquejat</em></a>/Confiscat</td>
</tr>

<tr>
<td>referendum.pirata.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.pirata.cat"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.pirata.cat"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.pirata.cat"><em>Manipulació de DNS</em></a></td>
</tr>

<tr>
<td>referendum.pau.fm</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.pau.fm"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.pau.fm"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.pau.fm"><em>Manipulació de DNS</em></a></td>
</tr>

<tr>
<td>referendumcat.eu</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.referendumcat.eu"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.referendumcat.eu"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.referendumcat.eu"><em>Manipulació de DNS</em></a></td>
</tr>

<tr>
<td>ref1oct.eu</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.ref1oct.eu"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.ref1oct.eu"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.ref1oct.eu"><em>Manipulació de DNS</em></a></td>
</tr>

<tr>
<td>ref1oct.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.ref1oct.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fref1oct.cat"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fref1oct.cat"><em>No bloquejat</em></a>/Confiscat</td>
</tr>

<tr>
<td>ref1oct.net</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fref1oct.net"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fref1oct.net"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fref1oct.net"><em>Manipulació de DNS</em></a></td>
</tr>

<tr>
<td>ref1oct.org</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fref1oct.org"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fref1oct.org"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fref1oct.org"><em>Manipulació de DNS</em></a></td>
</tr>

<tr>
<td>referendum.zalo.nyc</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.zalo.nyc"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.zalo.nyc"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.zalo.nyc"><em>Manipulació de DNS</em></a></td>
</tr>

<tr>
<td>referendum.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Freferendum.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Freferendum.cat"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Freferendum.cat"><em>No bloquejat</em></a>/Confiscat</td>
</tr>

<tr>
<td>marianorajoy.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fwww.marianorajoy.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fwww.marianorajoy.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fwww.marianorajoy.cat"><em>No bloquejat</em></a>/Confiscat</td>
</tr>

<tr>
<td>garantiespelreferendum.com</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=http:%2F%2Fgarantiespelreferendum.com"><em>Manipulació de DNS</em></a></td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=http:%2F%2Fgarantiespelreferendum.com"><em>Bloqueig HTTP</em></a></td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=http:%2F%2Fgarantiespelreferendum.com"><em>Manipulació de DNS</em></a></td>
</tr>

<tr>
<td>referendum.clash.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=https:%2F%2Freferendum.clash.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=https:%2F%2Freferendum.clash.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=https:%2F%2Freferendum.clash.cat"><em>No bloquejat</em></a>/Confiscat</td>
</tr>

<tr>
<td>marianorajoy.clash.cat</td>
<td><a href="https://explorer.ooni.torproject.org/measurement/20171001T195749Z_AS12479_sPkqfpoY7fcTeZ8a3suP8ujlQTXMExcoUwGnXnArRi5l1xxMsr?input=https:%2F%2Fmarianorajoy.clash.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T155442Z_AS3352_WPrjXiNTPtG16TjdsHSLOY7mIpZgEDNhbloWOsg6wn69AwO8rC?input=https:%2F%2Fmarianorajoy.clash.cat"><em>No bloquejat</em></a>/Confiscat</td>
<td><a href="https://explorer.ooni.torproject.org/measurement/20171001T072938Z_AS12338_JesS9rCt7C1xWtNgevggzjSNVDR6xG1j5T4RDFV7lYCURBmS7y?input=https:%2F%2Fmarianorajoy.clash.cat"><em>No bloquejat</em></a>/Confiscat</td>
</tr>
</tbody>
</table>

<p>Moltes dels dominis bloquejats (com referendum.lol i referendum.ninja) a la taula superior son mirrors (còpies) del lloc web referendum.cat, <a href="https://www.theregister.co.uk/2017/09/23/spanish_government_criticized_over_catalan_internet_registry_raid/">confiscat</a> fa més d’una setmana. Els <a href="https://github.com/GrenderG/referendum_cat_mirror">mirrors dels lloc web bloquejats</a> han estat mantinguts per voluntaris utilitzant altres dominis (com .ninja, .lol i .party).</p>

<p><a href="https://explorer.ooni.torproject.org/country/ES">Dades de l’OONI</a> demostren que aquests mirrors foren bloquejats a través de manipulació de registres DNS i pàgines de bloqueig servides a través de proxies HTTP transparents. Daniel Morales, un activista per la llibertat d’expressió que treballà en els “scripts” per descarregar els llocs web bloquejats, va ser cridat a declarar a un jutjat el 22 de Setembre, i <a href="https://elpais.com/elpais/2017/09/28/inenglish/1506588970_026442.html">acusat de tenir suport de hackers Russos</a> per El Pais, un dels mitjans de comunicació més grans d’Espanya.</p>

<p>France Telecom Espanya (AS12479) i Euskaltel (AS12338) bloquejaren accés a llocs web a través de manipulació de registres DNS, mentre que Telefónica (AS3352) serví les pàgines de bloqueig utilitzant proxies HTTP transparents. Val la pena remarcar que France Telecom Espanya (AS12479) i Euskaltel (AS12338) no van bloquejar certs dominis .cat (referendum.cat i ref1oct.cat), probablement perquè aquests llocs web en particular ja van ser confiscat. Telefónica (AS3352) en canvi, col·laborà en la censura servint les pàgines de bloqueig pels dominis requisats.</p>

<p>Dades de l’OONI demostren el bloqueig dels lloc web mencionats a dalt fins al dia del referèndum, des del 25 de Setembre de 2017 fins a l’1 d’Octubre de 2017. Aquesta informació es pot consultar com s'explica a continuació:</p>

<ol>
<li>Accedeix a la <a href="https://explorer.ooni.torproject.org/country/ES">pàgina d’Espanya a l’explorador OONI</a>.</li>
<li>Fes click a “Filter Results”.</li>
<li>Afegeix un dels dominis (de la taula superior) a la secció “Test Input”.</li>
<li><em>Opcional:</em> filtra les mesures per data utilitzant la secció “Date Range”.</li>
<li>Fes click a “Apply Filter”.</li>
<li>Fes click a una de les mesures filtrades.</li>
<li>Baixa fins al final de la pàgina de la mesura.</li>
<li>Fes click a “Object” per veure informació de mesura de la xarxa.</li>
</ol>

<p>De forma alternativa, aquesta informació es pot descarregar i analitzar a partir d’arxius json inclosos a l’<a href="https://api.ooni.io/files/by_country/ES">API de OONI</a>.</p>

<p>Altres mesures recollides de sensors que proveeixen dades històriques de registres DNS mostren que referendum.cat redirigia al domini <a href="http://paginaintervenida.edgesuite.net">paginaintervenida.edgesuite.net</a> hostejada per Akamai el 13 de Setembre.</p>

<pre><code>2017-09-13 16:30:46 -0000 IN CNAME paginaintervenida.edgesuite.net.
</code></pre>

<p>A dia 3 d’Octubre de 2017, els següents dominis redirigeixen a <a href="http://paginaintervenida.edgesuite.net">paginaintervenida.edgesuite.net</a>:</p>

<ul>
<li>piolin.cat</li>
<li>Ref1oct.cat</li>
<li>Webdelsi.cat</li>
<li>Empaperem.cat</li>
<li>Garanties.cat</li>
<li>Joconvoco.cat</li>
<li>Vullvotar.cat</li>
<li>Prenpartit.cat</li>
<li>Referendum.cat</li>
<li>Votaras1-o.cat</li>
<li>7democracia.cat</li>
<li>Sorayasaenz.cat</li>
<li>Marianorajoy.cat</li>
<li>Referendumcat.cat</li>
<li>1octreferendum.cat</li>
<li>Holademocracia.cat</li>
<li>Referendumoct1.cat</li>
<li>Cridademocracia.cat</li>
<li>Referendumoctubre1.cat</li>
</ul>

<p>Tots els dominis .cat han estat intervinguts com a resultat de <a href="http://fundacio.cat/es/noticias/liberacion-del-director-de-innovacion-y-sistemas-de-informacion-de-la-fundacio-puntcat">l’ordre judicial</a> que la Fundació .cat va rebre el 15 de Setembre del Tribunal Superior de Justicia de Cataluña (TSJC). El director de recerca i informació de l’organització que manté el domini Català .cat, Pep Oliver, va ser detingut el 20 de Setembre i retingut sota custòdia durant 60 hores.</p>


<h3 class="title">Conclusió</h3>
<p>En resum, principalment s’han utilitzat tres tècniques per a censurar webs del referèndum de Catalunya:</p>


<h4 class="title is-4">Manipulació de DNS</h4>
<p>Els “resolvers” de DNS de les operadores d’internet estan configurats per donar respostes DNS falses, i així bloquejar els dominis. Aquesta tècnica es pot aplicar per a qualsevol domini, però es pot saltar canviant el “resolver” de DNS dels dispositius (utilitzant el 8.8.8.8 de Google, per exemple, en comptes del que proporciona l’operadora).</p>

<p><a href="https://explorer.ooni.torproject.org/country/ES">Dades de l’OONI</a> demostren que France Telecom Espanya (AS12479) i Euskaltel (AS12338) van adoptar aquesta tècnica per bloquejar llocs web relacionats amb el referèndum de Catalunya.</p>

<h4 class="title is-4">Bloqueig HTTP(S)</h4>
<p>Aquesta tècnica inspecciona, intervé i altera tràfic web per tal que missatges HTTP i/o HTTPS cap a URLs siguin reemplaçats per una nova pàgina (“block page”) indicant que el lloc web ha estat bloquejat.</p>

<p><a href="https://explorer.ooni.torproject.org/country/ES">Dades de l’OONI</a> demostren que Telefonica de Espanya (AS3352) va adoptar aquesta tècnica per bloquejar llocs web relacionats amb el referèndum de Catalunya. Registres de tràfic i anàlisi del bloqueig indiquen que Telefonica podria estar utilitzant tecnologia israeliana d'<a href="https://www.allot.com/press-release/telefonica-partners-with-allot-communications-to-establish-a-multi-service-platform-for-improved-security-and-user-experience/">Allot Communications</a>.</p>

<h4 class="title is-4">Confiscació de dominis .CAT</h4>
<p>Un cop la Fundació .CAT va implementar l’ordre judicial, els dominis han estat redirigits a través de DNS al domini <a href="http://paginaintervenida.edgesuite.net">paginaintervenida.edgesuite.net</a> hostejat per Akamai. Molts dominis .cat també van ser bloquejats a través de manipulació de DNS i bloqueig HTTP.</p>

<p>El futur de Catalunya segueix essent incert. El que sí que és ben cert és que s’ha de demanar responsabilitat als qui tenen poder, fins i tot en les “democràcies Occidentals”. Una forma de fer-ho és <em><a href="https://ooni.torproject.org/install/">mesurant xarxes</a></em> i augmentant així la transparència del control d’informació.</p>

<p>L’evidència es necessària per un debat públic informat.</p>

<hr>
<small>Font: <a href="https://ooni.torproject.org/post/internet-censorship-catalonia-independence-referendum/">OONI - Evidence of Internet Censorship during Catalonia's Independence Referendum</a></small>
<br>
<small>Traducció: <a href="mailto:diactoros@protonmail.com">diactoros@protonmail.com</a></small>


				</p>
			</div>
		</section>
	</body>
</html>
